---
layout: post
title: "4000:e journalisten skapar ny trend"
date: 2006-04-26 11:06:00 +0200
categories: Mynewsdesk
---
 När Karl Öfverström (centraldesken på TV4) registrerade sig på Newsdesk den 10 april kl. 13.45 så blev han den 4000:e journalisten att börja använda en helt ny källa till pressinformation i Sverige.

Därmed har Karl bidragit till att skapa en trend som omkullkastar lite av traditionell pressdistribution. 

Det Karl har gemensamt med de ca 97% övriga journalister som registrerat sig på Newsdesk är att de alla i viss mån övergett eller ifrågasatt sina brevlådor som källa till pressmeddelanden.

Alla är nämligen mer eller mindre överens om att det inte längre fungerar att företagen själva bedömer vad journalisterna kan tänkas vara intresserade av som utgångspunkt från deras utskick. 

- Vi har några e-postlådor som spretar duktigt. Det mesta av de vi överhuvudtaget öppnar är irrelevant information, säger Karl. 

Carl Björk (Dagens Industri) som registrerade sig i februari i år har avancerade filter som rensat bort det mesta av skräpmailen. 

- Jag registrerade mig på Newsdesk för att få tillgång till information på effektivt sätt. Men jag jobbar mest med sökningar och inte bevakningar, eftersom jag är en aning orolig för att få för mycket information till min e-postlåda.
- Det första jag gjorde vara att söka på blommor eftersom jag skulle göra en grej på bl a hur mycket som omsätts under alla hjärtans dag. Och jag blev positivt överraskad över det goda resultatet. Jag fick mycket matnyttig information. 

Karl däremot jobbar aktivt med bevakningarna. 

- Jag har temporärt lämnat desken för att jobba med sport och spel. Mina fokus ligger nu på fotbollsallsvenskan, men jag har valt att bevaka fotboll generellt sett. Det innebär att så fort information släpps från privat och offentlig sektor innehåller fotboll så får jag det skickat till mig. 

Journalisten och grundaren Kristofer Björkman har under hela sin journalistiska karriär såväl irriterat som förvånat sig över det otidsenliga system som fortfarande ligger till grund för merparten av dagens envägskommunikativa pressutskick. 

- När ett stort antal avsändare vill nå ett stort antal mottagare, och vice versa, så är det vägledande mediet överlägset. Dessa system bygger på ett ömsesidigt förhållande som tillgodoser båda gruppers önskemål. 

- Mitt mål är att göra det lika självklart för informatörer att förmedla pressinformation på Newsdesk som det är för bostadsägare att förmedla sin bostad på Hemnet. Och frågar sig själv: Hur svårt kan det vara?

Om Newsdesk

Newsdesk är nyhetsbyrån som specialiserat sig på att tillgodose journalisters och redaktioners behov av att få tillgång till nyheter från privat och offentlig sektor på effektivast tänkbara sätt.
Systemet används idag av över 4000 journalister bland annat som huvudsaklig källa till pressinformation. 
Gänget bakom Newsdesk är: Joachim Berner, Ove Joanson, Jan Friedman, Kristofer Björkman, Peter Ingman och David Wennergren.

För mer information: 
Kristofer Björkman, kristofer@newsdesk.se, 070-775 89 92

