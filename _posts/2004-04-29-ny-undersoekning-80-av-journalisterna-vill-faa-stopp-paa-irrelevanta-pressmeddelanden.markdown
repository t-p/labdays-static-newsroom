---
layout: post
title: "Ny undersökning: 80% av journalisterna vill få stopp på irrelevanta pressmeddelanden"
date: 2004-04-29 11:16:00 +0200
categories: Mynewsdesk
---
 Newsdesks senaste undersökning talar sitt tydliga språk  journalister skyr irrelevanta pressmeddelanden som pesten. 
- Vi får mycket mer information idag än för fem år sedan. Och merparten av den är helt irrelevant. Informationen börjar nu bli mer av ett problem än en tillgång, säger en av de dagspressjournalister som deltog i undersökningen. 

Undersökningen var riktad till ett slumpvis utvalt genomsnitt av Sveriges journalister. Bakom undersökningen ligger Newsdesk. Syftet med den var att få en bild av journalisters förhållande till research och pressinformation. Undersökningen genomfördes under mars månad i år och hela 764 journalister deltog.

80% AV JOURNALISTERNA VILL INTE FÅ PRESSMEDDELANDEN SOM DE IDAG FÅR DEM

60% av journalisterna ville påverka det sätt de idag får tillgång till pressmeddelanden. Bara 10% ville det inte. När de senare fick frågan hur de skulle vilja få tillgång till pressmeddelanden om de själva fick bestämma, så visade det sig att en överhängande majoritet inte ville få pressmeddelanden på det sätt de idag får dem. Nästan 80% av dem ville absolut inte eller inte att företagen själva ska bedöma vilka pressmeddelanden de ska få och skickar dem till journalisterna.
- Det är beklagligt, tycker Kristofer Björkman, grundare av Newsdesk som ligger bakom undersökningen. En stor del av pressbearbetningen präglas fortfarande av propaganda där journalister har mycket små möjligheter att påverka flödet av pressmeddelanden. Det är bara de mest luttrade informatörerna som mer selektivt förser media med information på medias egna villkor. 

60% AV JOURNALISTERNA VILL ANVÄNDA TJÄNST SOM BEVAKAR ALLA PRESSRUM I SVERIGE

Däremot så ville nästan 60% av journalisterna gärna eller allra helst använda en tjänst som bevakar alla pressrum i Sverige och som skickar dem ett relevant urval av pressmeddelanden.
Nästan lika många av dem, 52%, ville gärna eller allra helst få alla pressmeddelanden från sin bransch sammanställda i ett e-mail varje dag.

Anledningen till att journalisterna vill kunna påverka flödet av pressmeddelanden och efterfrågar nya effektiva tjänster som effektiviserar deras tillgång till pressmeddelanden bedöms vara flera:
· 50% av journalisterna anser att 90% eller fler av pressmeddelandena är irrelevanta. 75% anser att 80% eller fler av dem är irrelevanta. 
· Mängden pressinformation har fullkomligt exploderat de senaste 15 åren.
· Deras resurser att gräva fram intressant information och göra research har minskat och minskar fortfarande kraftigt. Bara 16% av journalisterna gör alltid research. Och hela 27% av dem gör research i en del fall eller nästan aldrig. 
· De som gör research och söker efter generell information använder sökmotorer som google i överlägsen omfattning. Hela 80% av journalisterna använder sökmotorer jämt eller ofta. Att jämföra med de fysiska biblioteken, researchavdelningar och faktaredaktioner som nästan ingen längre använder sig av. 

- Vi uppskattar att det finns nästan 20.000 journalister i Sverige och ca 20.000 företag, myndigheter, organisationer, m fl som idag förfogar över någon form av pressinformation. Newsdesk strävar efter att ge journalisterna en tjänst där de kan söka och bevaka information från dessa företag. Och vice versa; en tjänst där informatörer, m fl kan göra sin information sök- och bevakningsbar, säger Kristofer Björkman. 

________________________________________________________________________
Newsdesk är Sveriges ledande söktjänst för pressinformation. 

För mer information kontakta Kristofer Björkman: 070-775 89 92, kristofer@newsdesk.se

