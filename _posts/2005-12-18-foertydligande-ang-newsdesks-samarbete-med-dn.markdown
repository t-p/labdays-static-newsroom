---
layout: post
title: "Förtydligande ang Newsdesks samarbete med DN"
date: 2005-12-18 18:00:00 +0100
categories: Mynewsdesk
---
 Newsdesk vill förtydliga ett tidigare utskick, daterat 30 november 2005   

Newsdesk har fått i uppdrag av Dagens Nyheter att förmedla pressinformation till DN. Vi vill därför att ni skickar all för tidningen relevant information till vår adress: redaktionen@Newsdesk.se 

Men för att undvika eventuella missförstånd: Det här betyder inte att Ni ska stryka mejladresser och/eller faxnummer till DN som ni sedan tidigare kan ha i era utskickslistor. Fortsätt således att skicka pressinformationen till DN även via dessa gamla kanaler! 

Dagens Nyheter vill på effektivast möjliga sätt kunna söka i det gigantiska flödet av pressinformation från privat och offentlig sektor. Tidningen har därför valt att samarbeta med Newsdesk, ett företag som tillhandahåller bevakningsverktyg speciellt utformade för journalister.   

Kristofer Björkman 
(Redaktionschef  Newsdesk)

