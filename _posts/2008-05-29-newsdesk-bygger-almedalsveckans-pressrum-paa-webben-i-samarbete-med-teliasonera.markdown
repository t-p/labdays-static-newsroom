---
layout: post
title: "Newsdesk bygger Almedalsveckans pressrum på webben i samarbete med TeliaSonera"
date: 2008-05-29 13:57:00 +0200
categories: Mynewsdesk
---
 <p><strong>Newsdesk kommer att stå för Almedalsveckans officiella pressrum på webben i samarbete med TeliaSonera, som ansvarar för det fysiska pressrummet i Almedalen. </strong><br><br>Det började för 40 år sen när Olof Palme, på inrådan av sina partikamrater, höll ett sommartal på ett lastbilsflak invid Kruttornet i Almedalen. Sen dess har Almedalsveckan utvecklats till att bli "Sveriges största politiska mötesplats som genom demokrati och öppenhet givit alla som vill debattera samhällsfrågor möjlighet att delta."<br><br>I fjol genomfördes nära 500 evenemang av 225 arrangörer, som alla hårdbevakades av cirka 300 journalister. I år genomförs Almedalsveckan under vecka 28 mellan den 6 och 12 juli. Och lär överträffa fjolårets rekordsiffror när det gäller såväl evenemang som mediebevakning.<br><br><a href="http://www.teliasonera.se" target="_blank">TeliaSonera</a> står som vanligt värd med ansvaret för det fysiska presscentret. Men nytt för i år är en utökad service genom att Newsdesk bygger och ansvarar för det webbaserade pressrummet som knyts till Almedelsveckans officiella hemsida på <a href="http://www.gotland.se/almedalsveckan/" target="_blank">gotland.se/almedalsveckan/</a> genom direktlänk till <a href="/presscenter/almedalsveckan">newsdesk.se/presscenter/almedalsveckan</a>. <br><br>- Vi ser det webbaserade pressrummet som ett bra verktyg för både arrangörer och journalister, säger Karin Lindvall, projektledare för Almedalsveckan, och fortsätter:<br>- Vi arbetar med att utveckla och effektivisera infrastrukturen för veckan och ser webblösningen som ett värdefullt komplement.<br><br>I det webbaserade pressrummet kommer alla arrangörer att kunna förmedla all den information som rör Almedalsveckan, till såväl alla journalister och redaktioner som alla andra opinionsbildare som är intresserade av informationen ifråga. Informationen kommer att göras tillgänglig på newsdesk.se/presscenter/almedalsveckan där den matchas mot 10.000-tals journalistiska och redaktionella intresseprofiler, men även nå ut i många andra sammanhang där de finns och söker, som i alla ledande söktjänster för webb, nyheter, bilder och videor.<br><br>Arrangörerna kommer att få tillgång till ett mångfacetterat pr-verktyg på Newsdesk med vilket de enkelt och effektivt kan förmedla såväl pressmeddelanden, evenemang, bilder, videor, dokument och kontaktpersoner. Varje informationstyp har stort kommunikativt värde i sig, men kan också med fördel relateras till varandra, vilket sammantaget ger ett rikare och mer nyanserat budskap.<br><br>Tjänsten omfattar också ett statistikprogram i vilket arrangörerna kommer bland annat att se exakt vilka media som fått informationen och hur många som läst den.<br><br>Frågor kring pressrummet på webben, kontakta:<br>Kristofer Björkman, Newsdesk<br>E-post: kristofer.bjorkman@newsdesk.se<br>Telefon: 0707-75 89 92<br><br>Frågor kring Almedalsveckan kontakta: <br>Karin Lindvall, projektledare för Almedalsveckan<br>E-post: karin.lindvall@ksk.gotland.se<br>Telefon: 0498-26 93 10, 070-447 67 67 <br><br>Frågor kring presscentret, kontakta:<br>LG Wallmark TeliaSonera <br>Mob: 0705-21 06 90 <br>E-post: lars.wallmark@teliasonera.com</p>

