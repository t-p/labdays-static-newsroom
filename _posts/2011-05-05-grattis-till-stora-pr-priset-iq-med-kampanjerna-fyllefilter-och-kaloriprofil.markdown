---
layout: post
title: "Grattis till Stora pr-priset IQ, med kampanjerna Fyllefilter och Kaloriprofil"
date: 2011-05-05 12:00:00 +0200
categories: Mynewsdesk
---
 <div class='clearfix'><p><strong>IQ är vinnare av Stora pr-priset 2011, för sina kampanjer Fyllefilter och Kaloriprofil. Priset delades ut idag på Clarion Sign i Stockholm, av Svenska pr-företagen, initiativtagare till priset och arrangör av tävligen, i samarbete med Mynewsdesk och Dagens Media.</strong></p>
<p>Det var 54 bidrag som nominerades efter en första genomgång. Över 70 förslag till nominering hade vid stängningen kommit in från företag själva, anställda, byråer och kunder. De som föreslagits för nominering och som uppfyllt kriterierna för att tävla har sedan själva beslutat om de ville vara med att tävla. Dessa har kompletterat med ytterligare infomation om bidragen, för att juryn ska kunna göra en likvärdig bedömning.</p>
<p>&nbsp; – Att vi välkomnat alla att nominera, och inte avgränsat typen av bidrag till kampanj eller byråer, har öppnat upp för lite annorlunda bidrag än traditionellt i kommunikationstävlingar. Vi har sett många fantastiska kampanjer, men även individer eller arbetssätt har nominerats. Vi kan lära oss mycket och inspireras av arbetet som dessa personer har åstadkommit. Jag hoppas att vi kommer att ha en givande diskussion utifrån de bidrag som kommit in under året, säger Pernilla Åström, Community Manager på Mynewsdesk.</p>
<p>&nbsp; – För oss är Stora pr-priset ett sätt att visa vad professionellt pr-arbete kan åstadkomma och samtidigt göra vårt arbete som pr-konsulter mer tydligt och lättförståeligt genom goda exempel, säger Jenny Öijermark, ordförande i Svenska pr-företagen. Vad vi inte visste var att vi skulle få in så många goda exempel. Från 54 skarpa bidrag av hög kvalitet har en slutlig vinnare sållats fram och jag vill gratulera juryn till ett gott arbete och IQ till en kampanj som inspirerar oss andra i branschen.</p>
<p><strong><br></strong></p>
<p><strong>Juryns motivering för Fyllefilter och Kaloriprofil </strong></p>
<p><em>Alkoholkonsumtion och riskbeteenden är ett svårt ämne att ta upp oavsett målgrupp. Men med yngre målgrupper är det en rejäl utmaning att vara relevant. IQ har utgått från analys och insikt i hur yngre målgrupper tänker och känner inför alkoholkonsumtion sedan 2005. Utgångspunkten har varit att hitta teman som belyser konsekvenserna av ett beteende, snarare än alkoholkonsumtion i sig. Segmenteringen har alltså haft central betydelse för tillvägagångssättet. IQ har valt bort skrämselpropaganda och använt både nytänkande budskap, verktyg och kanaler som är mest relevanta för målgruppen, där sociala medier är ett nav i kommunikationen. </em></p>
<p><em>Juryn vill speciellt betona hur väl de långsiktiga målen stämmer överens med de taktiska greppen, samt att IQ faktiskt kan påvisa både att budskapen spridits och skapat engagemang. Dessa åtgärder har sammantaget bidragit till det övergripande trendbrottet kring ungas alkoholkonsumtion och riskbeteenden i samband med det som påvisades i en rapport från Stockholm Universitet nyligen. Detta är än mer imponerande utifrån hur befäst alkoholkulturen varit i generationer, samt att den långsiktiga trenden varit ökande konsumtion under en längre tid.</em></p>
<p><em>Stora pr-priset ska belysa vad som är möjligt att göra med pr, vilket gör IQ till en utmärkt vinnare under detta första år för tävlingen. Här ser vi hur pr både kan påvisa tydliga resultat på kort tid men också att den sammanlagda långsiktiga effekten kan stödja nya förhållningssätt till djupt rotade vanor och föreställningar. </em></p>
<p>&nbsp;</p>
<p><strong>Övriga finalister är: </strong></p>
<p><u>Lina Thomsgård, grundare av Rättviseförmedlingen</u>. som har använt ett roligt grepp för att belysa en angelägen fråga och bryta slentriantänkande i jämställdhetsfrågor. Detta har åstadkommits av en modig och driven eldsjäl med små resurser och frivilliga medarbetare.</p>
<p><u>Anna Nilheimer, kommunikationschef Telge med Telgemodellen</u> som kan vara ett av de mest ambitiösa CSR-greppen hittills i Sverige. Det är ett traditionellt PR-arbete som omfattar alla discipliner. Tydlig analys med existerande behov, vågad strategi och bra integrering med näringslivet. Telge Energi låtit CSR bli en integrerad del av verksamheten. Love is in the air.</p>
<p><u>Anders Lindström, PR Director från SAS med Love is in the Air,</u> som hade bra timing och utnyttjade tillfället som det kungliga bröllopet gav Imponerande att inte nischa denna kampanj utan istället nå ut till en bred målgrupp. Gjord in-house med exceptionella resultat och en bra spridning, med dokumenterad affärsnytta genom ökning av försäljning och beräknat PR-värde.</p>
<p><u>Jessica W Sandberg med kampanjen How Hetero</u> som tagits fram i samarbete med Åkestam Holst. Kampanjen lyckades med att få massor med människor i Sverige och utomlands att fundera på hur heteronormativa de är. Med viral spridning och bra användning av nya verktyg och ansatser i sociala medier användes Spotify, Twitter och Facebook med mera som "källmaterial" och möjliggjorde imponerande interaktivitet.</p>
<p><a href="/se/pressroom/newsdesk/pressrelease/view/fem-foervaentansfulla-finalister-i-stora-pr-priset-625440">Intervjuer med samtliga finalister kan du läsa här</a>. <em></em></p>
<p>&nbsp;</p>
<p><strong>För mer information, <a href="/se/pressroom/prforetagen">besök Stora pr-prisets newsroom</a>, eller kontakta:</strong><br> Jenny Öijermark, ordförande i Svenska pr-företagen<br> Tel: 070-313 23 26, e-post: <a href="mailto:catharina.jevrell@republicrelations.se">jenny.oijermark@joi.se</a></p>
</div>
<div class='boilerplate'><p><strong>För mer information om Mynewsdesk, följ oss på:</strong></p>
<p><a href="http://twitter.com/#!/mynewsdesk_se">Twitter</a><br /><a href="http://www.linkedin.com/company/mynewsdesk">Linkedin</a><br /><a href="http://www.facebook.com/MyNewsdesk">Facebook</a><br /><a href="http://www.youtube.com/user/mynewsdesk">YouTube</a><br /><a href="http://www.flickr.com/photos/mynewsdesk">Flickr</a><br /><a href="http://www.slideshare.net/MyNewsdesk">Slideshare</a><br /><a href="/se/pressroom/newsdesk">Newsroom</a></p>
<p><strong>Mynewsdesk – The News Exchange Site</strong></p>
<p>Mynewsdesk gör det snabbare och enklare för företag, journalister, bloggare och opinionsbildare att få träffsäker exponering. Mynewsdesk matchar intresserade användare med relevant information- som pressmeddelanden, dokument, videor och bilder - helt på användarnas villkor. Allt material sökmotoroptimeras omedelbart och publiceras automatiskt i sociala medier.<br /><br />Företaget grundades 2003 och har idag 97 % nöjda kunder och innehåll från fler än 23 000 företag.</p></div>
