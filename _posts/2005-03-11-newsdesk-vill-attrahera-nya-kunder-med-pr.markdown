---
layout: post
title: "Newsdesk vill attrahera nya kunder med PR"
date: 2005-03-11 07:30:00 +0100
categories: Mynewsdesk
---
 <p>Newsdesk, som är en företagsfinansierad nyhetsbyrå, har inlett ett samarbete med PR-byrån Mahir för att aktivt arbeta med PR och kommunikation. Newsdesk tecknar även ett huvudsponsorskap med PR-dagarna 15-16 mars.</p>
<p>Newsdesk utmanar den traditionella marknaden för pressinformation. Hittills har marknaden bara erbjudit dyra megafoner i form av fax- och e-postbombmattor som passar välkända börsnoterade företag. Newsdesk erbjuder en ny typ av företagsfinansierad nyhetsbyrå på Internet där journalisterna själva hittar de nyheter som företagen vill förmedla.</p>
<p>För att öka kännedomen om företaget och dess tjänster och attrahera nya kunder inleder Newsdesk nu två strategiskt viktiga samarbeten.</p>
<p>15-16 mars genomförs PR-dagarna, där Newsdesk går in som huvudsponsor.</p>
<p>- PR-dagarna är den årliga mötesplatsen för de som arbetar inom information, marknadsföring och PR. Genom vårt huvudsponsorskap möter vi mycket effektivt en målgrupp som är intresserade av att nå ut bättre i media via våra produkter, säger Kristofer Björkman, grundaren för Newsdesk.</p>
<p>Newsdesk har även inlett ett samarbete med PR-byrån Mahir för rådgivning och projektledning inom PR och kommunikation.</p>
<p>- PR är en viktig del i vårt arbete att utmana den traditionella branschen, därför inleder vi ett samarbete med Mahir. Förutom att de är duktiga på PR kan de vår bransch och kan bidra med mycket när det gäller att nå våra målgrupper som arbetar med PR och information, säger Kristofer Björkman.</p>
<p><br>För mer information:</p>
<p>Kristofer Björkman (grundare Newsdesk)<br>Mail: kristofer@newsdesk.se<br>Tel: 08-644 89 52, 070-775 89 92</p>
<p>Fredrik Pallin, VD Mahir<br>Mail: fredrik@mahir.se<br>Tel: 0708-114 115</p>
<p>Om Newsdesk<br>Newsdesk är en företagsfinansierad nyhetsbyrå Internet. På Newsdesk bevakar 3500 journalister automatiskt 1300 pressrum och 700 medier dygnet runt. Detta ger företag en bra möjlighet att förmedla sin information till rätt journalist på rätt sätt vid rätt tillfälle. Och därmed nå de journalister som är intresserade av deras information. Företaget grundades av Kristofer Björkman och Peter Ingman. I styrelsen sitter Jan Friedman och Ove Joansson och som rådgivare till företaget är bland andra Robert Braunerhielm (grundare av Metro) och Pontus Schultz (chefredaktör Att:ention) knutna.</p>

