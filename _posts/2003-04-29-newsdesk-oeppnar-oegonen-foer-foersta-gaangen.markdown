---
layout: post
title: "Newsdesk öppnar ögonen för första gången"
date: 2003-04-29 01:50:00 +0200
categories: Mynewsdesk
---
 Marknadsplatsen Newsdesk, en databas med pressinformation för journalister, gick idag in i nästa fas: insamlingsfasen. Under ett halvår har utvecklingen pågått och nu är det dags att visa upp sig för sveriges samtliga organisationer och företag. Under hela maj månad pågår insamlingen.

För nästan 6 månader sedan kände Kristofer Björkman, grundare och journalist, att det var dags att göra något för att hjälpa journalister att söka och hitta värdefull pressinformation med hjälp av nätet. -det saknas en oberoende men kommersiell aktör som strukturerar, arkiverar och publicerar pressinformation på ett och samma ställe menar "Dojan" som han kallas i branschen. Tillsammans med kommunikationskonsulten Peter Ingman, ett par medarbetare på Kungsholmsbyrån Cabesa och ett nätverk av journalister har man skapat Newsdesk. 

-vi hoppas givetvis att alla snabbt ska förstå värdet av att alla företag, oavsett ekonomiska resurser, ska kunna publicera nyheter, bilder, namn på experter och kontaktpersoner. 

Man vet att journalister upplever det som problematiskt att snabbt hitta företagsspecifik information. Till och med de stora företagen har ännu inte fullt ut anammat möjligheten att ha speciella pressrum, något som Newsdesk tänker råda bot på. Utvecklingen mot att ha egna pressrum är utbredd i USA men i Sverige är det fortfarande mer undantag än regel.

Newsdesk är ett nystartat företag med 6 personer anställda. För att ställa frågor ber vi dig att logga in på www.newsdesk.se eller ringa direkt till Kristofer Björkman på 08 506 509 18.

