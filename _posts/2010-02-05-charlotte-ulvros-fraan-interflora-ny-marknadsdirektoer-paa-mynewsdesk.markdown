---
layout: post
title: "Charlotte Ulvros från Interflora ny marknadsdirektör på MyNewsdesk"
date: 2010-02-05 16:00:00 +0100
categories: Mynewsdesk
---
 <div class='clearfix'><p><strong>Som ett viktigt led i vår fortsatta internationella expansion kan vi glädjande presentera MyNewsdesk nya marknadsdirektör, Charlotte Ulvros. </strong></p>
<p>Charlotte Ulvros kommer senast från Interflora där hon var verksam som marknads- och försäljningschef. Hon blir en viktig kugge i vårt managementteam och kommer att leda våra ansträngningar att främja dialogen med kunder och alla som är intresserade av att utnyttja möjligheterna med modern kommunikation.</p>
<p>-&nbsp; Efter en lång process med många tunga och bra kandidater kände vi att Charlotte var den som bäst uppfyllde vår ambitiösa profil. En bidragande orsak till vårt intresse är Charlotte's internationella bakgrund, vilket blir av allt större betydelse i våra rekryteringsprocesser och ett villkor för att MyNewsdesk framgångsrikt ska kunna internationalisera verksamheten, menar MyNewsdesk's VD och grundare Peter Ingman.</p>
<p>Charlotte är varmt eftertraktad i en tid då vi har tagit på oss den svåra men också inspirerande uppgiften, att hjälpa företag och organisationer att navigera i ett medialandskap som många upplever förvirrande. Charlotte har själv länge varit kund till MyNewsdesk och kan med det som utgångspunkt hjälpa oss som organisation att förenkla och förbättra både vårt budskap men också vår produkt.</p>
<p>- Charlotte är ett levande exempel på en person med gedigen erfarenhet av marknadskommunikation och med en förståelse för, och en stor portion nyfikenhet av, hur man skapar en kommunikativ organisation med hjälp av effektiva webbaserade verktyg, säger Peter Ingman.</p>
</div>
<div class='boilerplate'><p><strong>Om MyNewsdesk</strong></p>
<p>MyNewsdesk är sökmotorn för pressinformation och företagsnyheter som snabbare, effektivare och med större precision än någon annan kanal förmedlar företagsnyheter överallt där journalister och övriga opinionsbildare söker. Här förmedlas dagligen nyheter från ca 11.000 företag till över 7.500 journalister som representerar alla ledande redaktioner i Sverige.</p>
<p>Newsdesk AB startades 2004 av Kristofer Björkman, Peter Ingman och David Wennergren som fortfarande är verksamma i företaget. Bolaget ägs till största del grundarna och den norska mediekoncernen NHST som bland annat även äger Dagens Naeringsliv, Dn.no samt ett antal världsledande publikationer inom fiske, energi och sjöfart.</p></div>
