---
layout: post
title: "NHST Media Group köper Newsdesk AB"
date: 2008-08-07 08:00:00 +0200
categories: Mynewsdesk
---
 <p><em>Oslo/Stockholm (07/08/2008): Norska NHST Media Group tillkännager idag att de har förvärvat en majoritetsandel i det svenska företaget Newsdesk AB. </em></p>
<p><em></em></p>
<p>Newsdesk har utvecklat en nyskapande modell för distribution av PR-innehåll och innebär ett betydande tillskott till NHSTs online-utbud. Efter att ha etablerat sig i en ledande position på den svenska marknaden är Newsdesk nu redo för en internationell expansion.</p>
<p>- Newsdesk är ett komplement till NHSTs starka portfölj med redaktionella affärsnyhetspublikationer. Genom Newsdesk kan företag sprida sin egen information direkt till media och allmänheten. Det är ett Web 2.0-företag som fokuserar på business to business, som redan går med vinst och har stor potential att växa internationellt inom NHST, kommenterar Gunnar Bjørkavåg, vd på NHST Media Group, förvärvet.</p>
<p>NHST Media Group äger de ledande affärsnyhetsföretagen i Norge, Dagens Næringsliv och DN.no, och är också en dominerande aktör på den globala business to business-nyhetsmarknaden, med ledande positioner för sina nyhetspublikationer inom olje- och gassektorn (Upstream), sjöfartssektorn (TradeWinds), fisk- och skaldjurssektorn (Intrafish) och den nyligen grundade tidskriften för förnyelsebar energi, REcharge.</p>
<p>- För Newsdesk är det viktigt att ha en industriell ägare som förstår potentialen hos vårt företag och är villig och kunnig nog att aktivt stödja vår internationella expansion. NHSTs etablerade globala närvaro kommer betyda mycket för Newsdesks vidare utveckling, säger Peter Ingman, VD, Newsdesk AB</p>
<p>Newsdesk håller på att förändra PR-marknaden genom sin högeffektiva lågkostnadsmodell för riktad distribution av företagsinformation, och hjälper idag ett ökande antal företag och myndigheter att ägna sig åt PR-aktiviteter.</p>
<p>6300 företag skickar sin pressinformation genom Newsdesk i Sverige. Newsdesk är det ledande pr-verktyget i Sverige, och tillhandahåller PR-information "on demand" till en stor mediadatabas med journalister. Till det kommer att Newsdesk används i stor utsträckning som nyhetskälla av allmänheten, som ett komplement till traditionella nyhetsmedier. Företaget har i dagsläget 500.000 besökare i månaden.</p>
<p>Newsdesk har växt snabbt de senaste åren, med inkomster på SEK 9.4 M under 2007, förväntade inkomster på SEK 20 M under 2008, och en rörelsemarginal på över 5 %. Företaget ligger i Stockholm och har för närvarande 25 anställda.</p>
<p>I och med denna affär ägs alla aktier av NHST Media Group och Newsdesks företagsledning.</p>
<p>Villkoren i förvärvet är inte offentliga. Newsdesks finansiella rådgivare för denna affär var Hedelin &amp; Co.</p>
<p><strong>För kommentarer, kontakta:</strong></p>
<p>Gunnar Bjørkavåg, CEO, NHST Media Group, +47 9003 1029</p>
<p>Peter Ingman, Managing Director, Newsdesk AB, +46 7052 94179</p>
<p><strong>För mer information</strong>, besök NHST Media Groups<strong><em> </em></strong>och Newsdesk ABs pressrum på</p>
<p><a>www.newsdesk.se</a></p>

