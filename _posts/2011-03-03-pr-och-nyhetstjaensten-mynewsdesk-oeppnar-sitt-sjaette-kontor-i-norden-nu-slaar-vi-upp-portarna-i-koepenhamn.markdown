---
layout: post
title: "PR- och nyhetstjänsten Mynewsdesk öppnar sitt sjätte kontor i Norden – nu slår vi upp portarna i Köpenhamn"
date: 2011-03-03 09:00:00 +0100
categories: Mynewsdesk
---
 <div class='clearfix'><p><strong>Etableringen av kontoret i Köpenhamn är ett naturligt steg i Mynewsdesks expansionsstrategi. Närvaro på de lokala marknaderna är en prioritet för företaget som växer snabbt i Norden. </strong></p>
<p>Mynewsdesk har sedan tidigare en stark närvaro i Öresundsregionen. Marknaden växer och nu slår företaget upp portarna till ett lokalt kontor i Köpenhamn för danska användare och kunder.</p>
<p>– Det senaste året har vi träffat en mängd danska kommunikatörer, kommunikationskonsulter och byråer. Nu ska det bli roligt och utmanande att få möta den danska marknaden på plats i Köpenhamn. Våra tjänster skiljer sig en aning från de mer traditionella system som finns tillgängliga på den danska marknaden i dag, säger Martin Garbarczyk, Country Manager Danmark på Mynewsdesk.<br> <br>Över 100 företag i Danmark använder Mynewsdesk i sin kommunikation på webben redan idag – i sociala medier, på Facebook, mot bloggare, journalister och traditionella medier.</p>
<p>– Öppningen av Köpenhamnskontoret fullbordar vår etablering på den nordiska marknaden som vi har arbetat med de senaste 12 månaderna. Vi är väldigt glada över att äntligen vara på plats för att kunna möta vår snabbt växande kundbas i Danmark, säger Jonathan Bean, COO på Mynewsdesk.</p>
<p>Mynewsdesk växer snabbt på fler håll. I början av 2011 har företaget öppnat ett kontor i Finland och ett i Singapore som bas mot användare i Asien. I april påbörjas också etableringen i Storbritannien. Expansionen och öppnandet av nya kontor kommer att fortsätta under året. Företaget är svenskt och finns också sedan tidigare i Norge.</p>
<p><em>Vill du veta mer om Mynewsdesk och hur över 20 000 företag har valt att effektivisera sin kommunikation och nyhetsspridning i traditionella och sociala medier? &nbsp;Har du feedback kring hur vi kan förenkla för dig och din kommunikation? Välkommen att höra av dig till oss:</em></p>
</div>
<div class='boilerplate'><p><strong>MyNewsdesk – The News Exchange Site</strong></p>
<p>MyNewsdesk gör det snabbare och enklare för företag, journalister, bloggare och opinionsbildare att få träffsäker exponering. MyNewsdesk matchar intresserade användare med relevant information- som pressmeddelanden, dokument, videor och bilder - helt på användarnas villkor. Allt material sökmotoroptimeras omedelbart och publiceras automatiskt i sociala medier.<br /><br />Företaget grundades 2003 och har idag 97 % nöjda kunder och innehåll från fler än 23 000 företag.</p></div>
