---
layout: post
title: "MyNewsdesk väljer Open Communications för internationell satsning"
date: 2010-03-29 10:26:00 +0200
categories: Mynewsdesk
---
 <p><strong>Pr-tjänsten MyNewsdesk valde nyligen att inleda samarbete med reklambyrån <a href="http://www.open.se" title="Open Communications">Open Communications</a> som hjälper skandinaviska företag växa internationellt. Målsättningen med samarbetet är att etablera en tydlig profil och närvaro på nya marknader.</strong><br><br>- Opens erfarenhet av att arbeta med skandinaviska företag internationellt, deras kunskap om PR-branschen samt en tydlig förståelse för våra kunders behov var avgörande i valet av Open, säger MyNewsdesks marknadschef Charlotte Ulvros.<br><br>I uppdraget ingår att ta fram en tydligare kommunikativ plattform och positionering inför den internationella lansering som MyNewsdesk nu står inför. Arbetet är redan påbörjat då MyNewsdesks norska kontor öppnar 1 april. Fler internationella etableringar väntas under andra halvan av året i Norden och England.<br><br>- Det är väldigt spännande och smickrande att MyNewsdesk har valt oss. De är ett ambitiöst företag som verkligen vill åstadkomma en förändring i en relativt konservativ bransch. Det finns en enorm kraft i deras affärsidé och vi tror att Open är en bra partner för att hjälpa dem positionera och bygga deras varumärke över gränserna, säger David Gray, VD och grundare av Open.<strong><em><br><br>Om MyNewsdesk</em></strong></p>
<p><em>MyNewsdesks pr-tjänst för pressinformation och företagsnyheter förmedlar snabbare, effektivare och med större precision än någon annan kanal företagsnyheter överallt där journalister och övriga opinionsbildare söker. På MyNewsdesk.com förmedlas dagligen nyheter från ca 11.000 företag till över 7.500 journalister som representerar alla ledande redaktioner i Sverige.</em></p>
<p><em>Newsdesk AB startades 2004 av Kristofer Björkman, Peter Ingman och David Wennergren som fortfarande är verksamma i företaget. Bolaget ägs till största del grundarna och den norska mediekoncernen NHST som bland annat även äger Dagens Naeringsliv, Dn.no samt ett antal världsledande publikationer inom fiske, energi och sjöfart.</em></p>

