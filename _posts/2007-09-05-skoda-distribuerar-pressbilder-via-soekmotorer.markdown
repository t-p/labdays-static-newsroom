---
layout: post
title: "Skoda distribuerar pressbilder via sökmotorer "
date: 2007-09-05 13:00:00 +0200
categories: Mynewsdesk
---
 <p>Tillsammans med Picsearch ser Newsdesk till att Skodas bilder presenteras i Sveriges ledande sökmotorer.</p>
<p>&nbsp;</p>
<p>Skoda liksom tusentals andra företag och organisationer förmedlar sin pressinformation via Newsdesk för att synas där journalister och andra opinionsbildare söker efter information.</p>
<p>Söktjänster för web, nyheter och bilder är en viktig del i företagens kommunikation med såväl journalister som marknaden direkt. Flera av dessa söktjänster levereras av Picsearch.</p>
<p>Picsearch är den näst största bildsöktjänsten i världen med mer än 1,7 miljarder sökbara bilder. Varje månad adderas miljontals nya bilder till Picsearchs söktjänster. Picsearch har sedan start strävat efter relevans och familjevänlighet. Hög relevans innebär att användaren hittar den eftersökta bilden och familjevänlighet innebär att alla bilder med pornografi och våld sorteras bort med hjälp av avancerade filter.</p>
<p>Samarbetet mellan Picsearch och Newsdesk innebär att samtliga av de bilder som förmedlas via Newsdesk omedelbart spindlas av Picsearch och presenteras på samtliga söktjänster för bilder som levereras av Picsearch.</p>
<p>-	Newsdesk är den ledande distributören av pressinformation i Sverige, och Picsearch är sedan länge en användare av deras tjänster. Vi ser fram emot ett samarbete där vi tillsammans ökar pressbildernas tillgänglighet, säger Robert Risberg, VD på Picsearch.</p>
<p>-	Picsearchs tekniska kompetens inom bildsök ger våra kunder bästa möjliga förutsättningar att kommunicera med bilder, säger Peter Ingman, VD på Newsdesk och tillägger:<br>-	Omkring 10 procent av alla sökningar på Internet är bildsökningar, och vi ser ett stort intresse hos våra kunder att utnyttja detta faktum.</p>
<p>Om Picsearch <br>Picsearch AB (publ) är en leverantör av bild-, video och ljudsöktjänster, vilka är marknadsledande inom relevans och familjevänlighet. Söktjänsterna finns tillgängliga på ett flertal av världens ledande sökmotorer och portaler. Picsearch grundades år 2000, är privatägt och har sitt huvudkontor i Stockholm. Besök www.picsearch.se för mer information.</p>
<p>Om Newsdesk<br>Newsdesks vision är att organisera all världens pressinformation och göra den tillgänglig för alla överallt. Newsdesk AB startades år 2003 av Kristofer Björkman, Peter Ingman och David Wennergren, fortfarande verksamma i företaget. Företaget har haft en stabil tillväxt på den svenska marknaden sedan starten. I februari 2006 gick Orkla Media A/S in som delägare i Newsdesk AB med planer på att expandera verksamheten internationellt.</p>
<p>Kontaktpersoner för mer information:<br>Carl Sarnstrand, Communications Manager at Picsearch<br>Tel: 073 204 14 79<br>E-post: carl.sarnstrand@picsearch.com</p>
<p>Kristofer Björkman, presskontakt och grundare av Newsdesk<br>Tel: 070 775 89 92<br>E-post: kristofer@newsdesk.se</p>

