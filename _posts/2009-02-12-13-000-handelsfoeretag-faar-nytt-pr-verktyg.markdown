---
layout: post
title: "13.000 handelsföretag får nytt pr-verktyg"
date: 2009-02-12 07:09:00 +0100
categories: Mynewsdesk
---
 <p>Idag onsdagen den 11 februari får drygt 13.000 medlemsföretag i <a href="http://www.svenskhandel.se">Svensk Handel</a> tillgång till <a href="http://www.newsdesk.se">Newsdesks</a> pr-verktyg med vilket de effektivt kan kommunicera sina nyheter till den egna målgruppen och marknaden. Allt enligt nytt samarbetsavtal mellan Svensk Handel och Newsdesk.<br><br>Svensk Handel är en organisation som arbetar med näringspolitik och arbetsgivarfrågor för handelsföretagen i Sverige och är det största förbundet inom Svenskt Näringsliv. Medlemsföretagen finns fördelade på sammanlagt 21 000 arbetsplatser, och försörjer 275 000 människor i olika branscher inom parti- och detaljhandel.<br><br>- Samarbetet med Svensk Handel är strategiskt viktigt för oss eftersom det utmanar den traditionella synen på PR i Sverige. Om 13 000 företag i alla storlekar skulle börja berätta mer om sin verksamhet och märka att det finns ett intresse från andra att lyssna och interagera på detta så har vi kommit långt med vår vision. Det är roligt att Svensk Handel i egenskap av att vara arbetsgivarförbund, ligger i framkant när det gäller de här frågorn säger Newsdesk's VD Peter Ingman.<br><br>Newsdesk har sin utgångspunkt i att förmedla pressinformation till journalister och redaktioner. Men i takt med att medielanskapet förändrats har tjänsten utvecklats till att också omfatta kommunikation med alla intressenter, som även dem har stort inflytande på deras marknad; sammantaget kanske t o m större inflytande än traditionell media.<br><br>Samarbetsavtalet bygger på att alla medlemmar i Svensk Handel får ett konto på Newsdesk. Det enklaste kontot är helt gratis, de lite mer mångfacetterade erbjuds till ett rabatterat pris. Ingen medlem ska dock behöva betala mer än ett par tusenlappar i månaden för att nå ut med alla de nyheter och övrig information de vill nå ut med. Kontot ger dem möjlighet att kommunicera ett obegränsat antal nyheter, bilder, videor, evenemang, kontaktpersoner och dokument.</p>

