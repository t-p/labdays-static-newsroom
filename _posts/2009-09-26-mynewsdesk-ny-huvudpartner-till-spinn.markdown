---
layout: post
title: " MyNewsdesk ny huvudpartner till Spinn "
date: 2009-09-26 05:55:00 +0200
categories: Mynewsdesk
---
 <p><strong>MyNewsdesk tar över huvudpartnerskapet för Spinn, PR-branschens tävling i Marknads-PR med den årliga branschfesten som final.</strong><br><br>MyNewsdesk har nyligen tecknat avtal med Precis om huvudpartnerskapet för Spinn, PR-branschens tävling inom marknads-PR. Tävlingen startade i början av september med final på Spinngalan den 19 november.<br><br>-Jag har haft ögonen på Spinn under en längre tid och vi har haft en dialog om partnerskap tidigare. Förra året var vi presspartner och hade planer på att utveckla det samarbetet i år, för att stödja Precis i sin egen PR kring eventet och i att driva sina intressefrågor. Det är inte ultimat att ta på sig huvudpartnerskapet så här sent, men vi ser på ett mer långsiktigt samarbete. Nästa år skulle jag inte vara förvånad om det finns en ny kategori som MyNewsdesk står bakom men i år nöjer vi oss med att dela ut ett hederspris, säger Pernilla Åström, eventansvarig på MyNewsdesk.<br><br>MyNewsdesk ställer sällan upp som sponsorer utan satsar primärt på de partnerskap där MyNewsdesks tjänster har en naturlig plats i sammanhanget. Men det finns tre anledningar till att MyNewsdesk nu tecknat avtal med Precis för Spinn.<br><br>Ett - vi vill påverka synen på PR och PR-arbetets utveckling. För några år sedan var MyNewsdesk (då Newsdesk) ett komplement och en uppstickare, en frisk fläkt i PR-världen. Nu är vi marknadsledande i Sverige, med en erkänd produkt utan motstycke. Vi har 10 000 företag och organisationer som förlitar sig på MyNewsdesk för att förmedla pressinformation och vi lovar att vi gör det på effektivast möjliga sätt. Vi erbjuder inga strategiska kommunikationsplaner åt våra kunder. Det överlämnar vi åt andra. Men vi har ändock blivit en viktig aktör i att driva PR framåt i Sverige.<br><br>Två - PR-konsulterna är våra viktigaste ambassadörer. Vi får mycket frågor från nyfikna marknadsförare som vill påverka hur man syns på webben och som undrar hur de bäst kan nå intresserade journalister. Dessa frågor ställs även till kommunikationskonsulter, vars kunskaper marknadsförare och PR-ansvariga förlitar sig på för att ta kloka beslut. För att kunden i slutändan ska få korrekt svar känns det relevant att dessa personer, våra viktigaste ambassadörer, vet hur de kan använda våra verktyg för att effektivisera sitt - och i slutändan kundens - PR-arbete. Vi sticker inte under stol med att vi vill bygga bättre relationer med ett ömsesidigt utbyte med Sveriges PR-konsulter.<br><br>Tre - Spinngalan är branschens skönaste fest. Som Precis säger "Spinngalan är en hyllning till alla som jobbar med effektiv marknads-PR... Ett party som uppmärksammar ert hårda jobb, där ni träffar hundratals gamla och nya kollegor på en och samma gång tillsammans med god dryck och dansant musik.." Det är klart att MyNewsdesk vill vara med och bidra till det. För att det är kul helt enkelt.<br><br>I huvudpartnerskapet har MyNewsdesk rätt att utse en jurymedlem. -Jag funderade länge på vem som var mest lämpad. För mig är det inte alls självklart att det skulle vara en person från MyNewsdesk, det viktiga är att vi kan påverka på ett sätt som gör hela branschen till vinnare. Min bedömning är att vår grundare Kristofer Björkman, som nu jobbar med verksamhetsutveckling för MyNewsdesk, blir ett bra komplement till resterande jury och kan bidra med sin kunskap inom sociala medier, säger Pernilla Åström.<br><br>Spinn använder sedan tidigare MyNewsdesks tjänster för att kommunicera sina nyheter, men erbjuds inom avtalet att även bygga upp ett social media newsroom på spinn.nu, för att bättre kunna förmedla och sprida information och nyheter kring tävling och priser. Bland annat ser man på hur användning av video och direktsändning kan optimeras via MyNewsdesk.</p>
<p><br><br>Kontakt MyNewsdesk:</p>
<p>Pernilla Åström, 070-4580 206, pernilla@newsdesk.se</p>
<p>Kontakt PRECIS:</p>
<p>Kaj Flick, 070-674 01 65, info@precis.se eller Jan Lindow, MS&amp;L, 070-940 58 34, jan.lindow@se.mslworldwide.com</p>
<p><em>Om Spinn<br>Spinn är en tävling i effektiv svensk marknads-PR. Med marknads-PR avses marknadskommunikation i icke-köpta (publicitet, seminarier, internet, ambassadörer etc) och egna kanaler (webb, e-mail, nyhets- brev, föreläsningar etc) som har som syfte att driva försäljning. Målet med Spinn är att öka kännedom och kunskap om marknads-PR hos företagsledare, marknadschefer och andra beslutsfattare. Tävlingen är även ett sätt att samla branschens bästa prestationer och lyfta fram dem som utmaning och inspiration. Långsiktigt ska tävlingen bidra till att öka andelen icke-köpta kanaler i marknadsmixen<br><br>Om MyNewsdesk<br>MyNewsdesk föddes med missionen att göra det enklare för journalister att få tillgång till pressinformation. Det är fortfarande kärnan i verksamheten och ambitionen är att bli bäst i världen på att förmedla pressinformation alla kategorier. Med ett enkelt och mätbart PR-verktyg hjälper MyNewsdesk marknadsförare och PR-ansvariga att bidra till dialogen som förs om deras företag. Genom en mer effektiv förmedling av pressinformation och andra nyhetstyper garanterar MyNewsdesk bättre spridning och mer publicitet.<br><br>MyNewsdesk.com är en öppen plattform för förmedling av pressinformation på webben. Där det är fritt för företag att förmedla pressinformation av olika slag. Och där det är fritt för alla intresserade att ta del av information. Sen starten 2004 har Newsdesk distribuerat över en miljon pressmeddelanden åt 97% nöjda kunder.</em></p>

