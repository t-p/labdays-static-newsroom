---
layout: post
title: "Newsdesk lanserar videorelease på Trendgala i Stockholm"
date: 2007-11-27 14:10:00 +0100
categories: Mynewsdesk
---
 <p><strong>Newsdesk lanserar idag officiellt videoreleaser på Trendgalan i Stockholm, och rider därmed på en av medieindustrins starkaste trender – webb-TV:n.</strong></p>
<p>Tjänsten har utvecklats under hösten i samarbete med Picsearch och legat ute som beta sen några veckor. Syftet med den nya tjänsten är att göra det möjligt för företag att kommunicera med sin marknad i rörlig bild, och för marknaden att få en mer nyanserad bild av företagen.</p>
<p>Newsdesk har sen sex år strävat efter att ta positionen som det modernaste och kostnadseffektivaste PR-verktyget på marknaden.</p>
<p><em>”Vi har sett några mycket tydliga trender som påverkat vår verksamhet markant"</em>, säger Kristofer Björkman, upphovsman och grundare till Newsdesk:</p>
<p><em>”1) Den eller de personer som har störst inflytande på företagens marknad, behöver inte längre vara traditionella journalister, utan i princip vem som helst <br>2) För att företagen ska nå sina viktigaste opinionsbildare, måste de göra sin information tillgänglig där de finns och söker <br>3) marknaden (målgruppen) önskar få en nyanserad bild av företaget, och här fyller den rörliga bilden (videon) en viktig funktion, som komplement till all övrig information från företaget.”</em></p>
<p>För Webb-TV-trenden är urstark. Alla rapporter som berör ämnet ifråga visar på kraftigt ökad konsumtion av rörligt media i nischade kanaler främst på Internet. Några exempel:</p>
<p>Media Vision skriver i sin senaste webb TV-analys: <br><em>”2007 kommer att kunna beskrivas som året när webb-TV slog igenom på allvar.”</em></p>
<p>Och tillägger: <br><em>”1,9 miljoner 15-74-åringar har tittat på webb-TV åtminstone någon gång under det senaste kvartalet visar Mediavisions analys för tredje kvartalet 2007. På daglig basis uppgår räckvidden till 10%, vilket visar på en mycket stark ökning över året. Första kvartalet var den dagliga räckvidden 3%. Allra störst är webb-TV bland unga killar, nära var tredje 15-24-åring svarar att de nyttjar webb-TV en genomsnittlig dag.”</em></p>
<p>Analysföretaget IDC, på uppdrag av Post- och telestyrelsen, prognoserar att vart femte (20%) hushåll har bredbands-tv år 2011.</p>
<p>”Future of Media Report 2007” menar att den kanske mest dominanta förändringen av medieindustrin senaste årtiondet är fragmentiseringen av medierna, och då inte minst TV-kanalerna.</p>
<p>Michael Grade, ordförande för BBC , säger i rapporten: <br><em>”År 1995 fanns 225 TV-program i Storbritanien med fler än 15 miljoner tittare. År 2005 fanns inga.”</em></p>
<p>Att kommunicera i rörlig bild är helt kostnadsfritt. Det enda som krävs är att företaget registrerar sig, och själv förmedlar sina videor.</p>

