---
layout: post
title: "7.000 utställare får ny presstjänst när Svenska Mässan väljer Newsdesk"
date: 2009-01-14 11:19:00 +0100
categories: Mynewsdesk
---
 <p><strong>Svenska Mässan har fått en ny och toppmodern presstjänst från Newsdesk. Samarbetet innebär att alla Svenska Mässans utställare kommer att kunna förmedla sin pressinformation både via mässans och Newsdesks kanaler, med Newsdesks publiceringssystem. Totalt berörs ca 7.000 utställare och på ett 30-tal mässor.<br></strong><br>- Att nå rätt person med sin nyhet är ofta skillnaden mellan massivt mediegenomslag och ingen uppmärksamhet alls. Genom samarbetet med Newsdesk tar Svenska Mässan ytterligare ett steg för att hjälpa utställare att nå intresserade journalister och andra opinionsbildare, säger Annika Orgert, informationschef på Svenska Mässan, och tillägger: <br>- Vi har själva arbetat med Newsdesk för egen räkning sen år 2006, och kunde konstatera att det var ett system vi också ville erbjuda alla våra utställare.<br><br>Newsdesk är ledande på att förmedla pressinformation i Sverige. Drygt 7.000 företag distribuerar information med Newsdesk, som i sin tur bevakas av 10.000-tals journalister. Sammantaget har Newsdesk.se 500.000 unika besökare som läser ca 1 miljoner nyheter i månaden. Systemet hanterar de flesta informationstyper som nyheter, pressmeddelanden, evenemang, bilder, videor, dokument samt sakkunniga kontaktpersoner.<br><br>Samarbetet mellan Svenska Mässan och Newsdesk omfattar det webbaserade pressystemet, och inte det fysiska presscentret på mässorna.<br><br>- Vårt presscenter på mässorna, fungerar bra, och är välbesökta. Newsdesk kompletterar dessa på ett utmärkt sätt, säger Annika Orgert.<br><br>- Det fysiska pressrummet är ett bra forum för journalister på plats. Men vill man snabbt nå ut till alla intressenter, så krävs hypereffektiva webbaserade verktyg, menar Kristofer Björkman, grundare av Newsdesk, och tillägger:<br>- Medielandskapet har förändrats kraftigt på kort tid. Vill man nå ut till alla journalister och alla andra som har inflytande på ens marknad på effektivast tänkbara sätt, så måste man tänka om. Jag tycker att Svenska Mässan har agerat föredömligt å sina utställares vägnar; istället för att låsa sig vid traditionella arbetssätt, har man varit öppen för förändringar, och effektiviseringar.<br><br>Utställarna kan redan idag hitta den nya presstjänsten när de loggar in på Svenska Mässans "utställarservice online" där det finns information om och en länk till tjänsten. De utställare som redan är kunder hos Newsdesk behöver bara logga in för aktivera mässan som kanal. Resten registrerar sig för det abonnemang som passar utställaren bäst. När utställarna sen publicerar information når informationen ut överallt där deras målgrupp finns och söker, och då även på mässans webbplatser.<br><br>Först ut med den nya presstjänsten blir Båtmässan 2009 som slår upp portarna den 31 januari.<br><br>För mer information från Newsdesk:<br>Kristofer Björkman, grundare<br>E-post: kristofer@newsdesk.se<br>Tel: 070-775 89 92<br>www.newsdesk.se/info<br><br>För mer information från Svenska Mässan<br>Annika Orgert, informtionschef<br>E-postadress: annika.orgert@svenskamassan.se<br>Telefon: 031-708 80 06<br>www.swefair.se</p>

