---
layout: post
title: "Röda “followers” ersätter PR-slampa på #Spinn10"
date: 2010-11-11 11:30:00 +0100
categories: Mynewsdesk
---
 <div class='clearfix'><p><strong>En  PR-slampa och en skyltdocka i rött papper med obegripligt budskap  borgade för megaflopp för MyNewsdesk under fjolårets <a href="http://www.spinn-nu" target="_blank">spinngala</a>. I år  lanseras röda followers och ny tävling som utan jury belönar företagets  sociala kompetens. En del talar för ännu en flopp. Och det är ok.</strong><br> <br>-  Det är bra att floppa. De företag som inte söker sig utanför  komfortzonen blir inte långlivade. MyNewsdesk är ett ungt, modernt  företag som inte hämmas av konventioner. Vi tänjer på gränser och  välkomnar alla floppar som en del av vår framgång, förklarar grundaren  Kristofer Björkman. <br>-  En del tycker vi är oseriösa. Men inget kan vara seriösare än att  prova, lära sig av sina misstag och försöka igen. På samma sätt har vi  utvecklat PR-tjänster som gjort 97 % av våra 10.000-tals kunder nöjda.<br><br>Det var under fjolårets Spinngala som MyNewsdesk stod för det märkligaste spektaklet i SPINNs historia. <br>Redan  i dörren möttes uppklädda och förväntasfulla gäster av en skyltdocka klädd i rött papper. Den stela lekamen mässade ut PR-propaganda som  ingen av gästerna hörde och än mindre begrep. Redan här luktade det flopp lång väg. Men kreatörerna bakom upptåget vägrade att ge  sig utan fullföljde med en idiots envishet. Så när det var dags att  presentera MyNewsdesk som huvudsponsor kom grundaren insläpandes med den  nu livs levande och vilt skrikande dockan på axlarna. Samma obegripliga  budskap, dock något högre denna gång. Ingen förstod någonting. Inte  blev det bättre av att MyNewsdesks VD gick omkring som en transvestit  med texten “Årets PR-slampa” på ett sidenband över de konstgjorda  brösten. <br><br>Aldrig  har väl något företag missat målet med så bred marginal? Budskapet att  PR inte handlar om adresser i distributionslistor, utan om relationer  med människor, är fortfarande höljt i dunkel. Och det är ytterst osäkert  om någon hann uppfatta att MyNewsdesk då hade för avsikt att belöna  företagens dagliga och sociala kompetens. <br><br>Som  huvudsponsor av Spinn har MyNewsdesk i år fått förmånen att bidra med  en utnämning som på ett kreativt och spännande sätt kompletterar de  befintliga kategorierna. Strategin blev förstås att ta fram en tävling  som MyNewsdesk själva kunde vinna.<br><br>MyNewsdesk tog fram två riktigt bra idéer:</p>
<ol><br><br><br>
<li>Major Fucked Up PR Price.</li>
<li>Hur social är du lille vän?</li>
</ol>
<p>“Major Fucked Up PR Prize” - skulle belöna alla de som vågat göra en radikal PR-kampanj som  fullkomligt floppat. Tävlingen skulle ha ett förstapris och 200  tröstpris.<br><br>“Hur social är du, lille vän?” skulle vara den kampanjlösa tävlingsformen som utan jury belönar de  företag som på daglig basis lyckas skapa goda och bestående relationer  med sin omgivning på webben med utgångspunkt från sin sociala kompetens. <br><br>MyNewsdesk skulle utan tvekan vinna den första, men även ha hyfsat goda chanser att vinna den andra.<br><br>Vi valde “Hur social är du, lille vän?”<br><br>Tillsammans  den nya monitor-tjäsnten Lissly har MyNewsdesk börjat kartlägga de  nominerade företagens sociala kompetens. Man har tittat på i vilken  omfattning, och på vilket sätt, de nominerade företagen har varit  delaktiga i dialogen på den sociala webben senaste tiden och fått ett antal indikationer på deras kapacitet och färdigheter. Vinnarna kommer  presenteras under spinngalans prisutdelning den 11 november 2010. </p>
</div>
<div class='boilerplate'><p><strong>MyNewsdesk – The News Exchange Site</strong></p>
<p>MyNewsdesk makes it faster and easier for companies, journalists, bloggers and opinion leaders to gain relevant exposure – on their own terms. It matches interested users with press releases, videos, images and other content, all instantly searchengine optimized and automatically published on social media platforms.</p>
<p>The site serves more than 10,000 companies and has a 97% customer satisfaction rate.</p></div>
