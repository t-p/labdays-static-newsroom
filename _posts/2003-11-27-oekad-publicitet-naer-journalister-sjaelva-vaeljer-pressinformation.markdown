---
layout: post
title: "Ökad publicitet när journalister själva väljer pressinformation"
date: 2003-11-27 14:45:00 +0100
categories: Mynewsdesk
---
 Det stora flödet av helt ointressant pressinformation som skickas till journalister har blivit ett problem för dem. Det visar en ny undersökning* genomförd av Newsdesk. Undersökningen visar också att såväl nyttan samt användningen av pressinformationen ökar markant när journalisterna själva får välja vilken pressinformation de får.  
 
Newsdesks senaste undersökning* visar att hela 38% av de tillfrågade journalisterna upplever att flödet av irrelevanta pressmeddelanden som skickas till dem är stort och därmed ett problem. 74% av dem anser att merparten (ca 90%) av den pressinformation de får är ointressant. Nästan lika många bedömer att de bara använder en bråkdel (mindre än 8%) av den.

Men när de själva lägger upp bevakningar på Newsdesk och på så sätt själva bestämmer vilken pressinformation de får, så anser tvärtom 74% av journalisterna att merparten (ca 90%) av den pressinformation de får är relevant. Och hela 56% av journalisterna använder mer än 8% av den information de får.  

"Behovet av ett verktyg som gör det möjligt för journalister att filtrera bort onödig pressinformation växer lavinartat i takt med att informationsmängderna ökar på redaktionerna. Här har Newsdesk på kort tid blivit ett uppskattat verktyg, säger Jan Friedman, styrelseordförande i Newsdesk.

Om Newsdesk
Newsdesk är Sveriges ledande sökverktyg för pressinformation. På Newsdesk publicerar 1.000 företag tillsammans över 3.000 pressmeddelanden som bevakas av 40.000 besökare varje månad.

Personerna bakom** Newsdesk är bland annat:
·	Jan Friedman (mediaentreprenör och företagsrådgivare)
·	Anders H Pers (fd huvudredaktör i Vestmanlands Läns Tidning)
·	Robert Braunerhielm (grundare av Metro-koncernen)
·	Pontus Schultz (fd chefredaktör på FinansVision)
·	Eva Milton (informationsdirektör på TetraPak i Sverige)
·	Ove Joanson (Styrelseordförande i Sveriges Radio)

*Undersökningen gjordes per e-post under v. 44 år 2003. 400 användare tillfrågades. 135 av dem svarade på samtliga frågor. Respondenterna använder regelbundet Newsdesk. 
** Medlemmar i Newsdesk AB’s styrelse eller knutna till dess rådgivande nätverk.

För mer information, ta kontakt med Kristofer Björkman (tel: 070-775 89 92, kristofer@newsdesk.se) eller besök www.newsdesk.se.

