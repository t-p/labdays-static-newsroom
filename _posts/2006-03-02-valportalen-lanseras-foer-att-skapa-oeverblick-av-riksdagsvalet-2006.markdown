---
layout: post
title: "Valportalen lanseras för att skapa överblick av Riksdagsvalet 2006"
date: 2006-03-02 14:07:00 +0100
categories: Mynewsdesk
---
 <p>Idag lanseras Valportalen.se  ett presscenter på webben med realtidsbevakning av pressinformation, kalendarium samt bevakning av ca  850 utvalda nyhetskällor och över 1300 pressrum som skriver om valet 2006. I realtid kan betalande abonnenter effektivt följa den politiska debatten, evenemangen och de olika utspelen - från start till mål. Tjänsten är ett samarbete mellan nyhetsbyrån Newsdesk, omvärldsbevakningsföretaget Nobicon och mjukvaruföretaget Aitellu.</p>
<p>På Valportalen.se återfinns debattartiklar, pressmeddelanden och uttalanden som kommer att prägla årets debatt och de mediala konsekvenser och exponering aktörerna skapar. Syftet har varit att skapa ett professionellt verktyg för journalister, redaktioner, politiker, opinionsbildare och alla andra som vill ha koll på vad som händer inför riksdagsvalet.</p>
<p>-     Det finns ett tydligt behov av att i en portal samla information om kommande riksdagsval, säger Rune Söderström, VD på Nobicon. Våra tidigare erfarenheter med portaler för Almedalsveckans presscenter och lösningar för politiska organisationer visar vikten av att kunna erbjuda en politisk webbportal som dessutom innehåller lösningar för mobila användare och integration med kundens intranät eller redaktionella system. Allt ingår i abonnemang på Valportalen.se.</p>
<p>Valportalen använder bl a avancerad teknik, baserad på artificiell intelligens, från mjukvaruföretaget Aitellu för att automatiskt bevaka, ta emot och sortera nyheter publicerade på nätet av ca 850 utvalda källor. Nyheterna presenteras efter ämnen eller parti-, person- och valkretsnamn.</p>
<p>-Vår ambition har varit att skapa en användarvänlig webbtjänst som samlar alla relevanta pressmeddelanden och webbnyheter under ett och samma tak. Det är just den kombinationen som gör Valportalen.se så intressant. Valportalen är ett bra exempel på hur man med hjälp av webbaserad nyhetsförmedling och webbevakning kan samla och lyfta fram aktuella ämnen som är av särskilt intresse under en begränsad period, säger Peter Ingman, VD på Newsdesk.</p>
<p>För mer information, besök gärna www.valportalen.se eller kontakta en ansvarig kontaktperson:</p>
<p>Peter Ingman, VD, Newsdesk AB:<br>Tel: 070-529 41 79<br>E-post: peter.ingman@newsdesk.se</p>
<p>Rune Söderström, VD, Nobicon Nordic AB<br>Tel: 070-377 76 70<br>E-post: rune@nobicon.se</p>
<p>Jonas Karlsson, projektledare för Valportalen, Aitellu AB<br>Tel: 070-310 10 79<br>E-post: jonas@aitellu.com</p>
<p><br>Om Newsdesk</p>
<p>Newsdesk är en nyhetsbyrå för företagsnyheter (pressinformation). Tjänsten förmedlar pressinformation från 2500 källor inom privat och offentlig sektor till över 3600 journalister i Sverige med hjälp av effektiva sök- och bevakningssystem. Journalisterna använder Newsdesk för att få tillgång till exakt den information som de är intresserade av och som de själva valt att få. Newsdesk är det effektivaste sättet för journalister att få rätt information, på rätt sätt, vid rätt tillfälle. Och för informatörer att nå alla de journalister som är intresserade av deras information.</p>
<p><br>Om Aitellu</p>
<p>Aitellu är ett mjukvaruföretag som erbjuder avancerade sök- och analysverktyg för snabb förståelse av stora datamängder. Baserade på världsledande teknik inom artificiell intelligens kan Aitellus produkter automatiskt söka, förstå och organisera information och därigenom hitta samband ingen människa tidigare kunnat hitta eller ens kommit på att man kunde söka efter.</p>
<p>Kunder utnyttjar Aitellus produkter till att bevaka, mäta och förutse trender och preferenser, opinioner som kan påverka organisationen, potential för framtida produkter och utvecklingen på finansiella marknader.</p>
<p>Om Nobicon</p>
<p>Nobicon är informationsgrossist, rådgivare och innehållsintegratör inom området omvärldsbevakning. Vår målgrupp är företag, organisationer och myndigheter. De vinner affärs- och användarnytta genom att integrera Nobicons nyhetstjänster och portaler i egna IT-lösningar  intranät, webbplatser, mobiltelefoner, CRM- och affärssystem.</p>

