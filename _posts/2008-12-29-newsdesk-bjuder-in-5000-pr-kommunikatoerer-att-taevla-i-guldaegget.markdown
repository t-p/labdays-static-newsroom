---
layout: post
title: "Mynewsdesk bjuder in 5000 pr-kommunikatörer att tävla i Guldägget"
date: 2008-12-29 07:05:00 +0100
categories: Mynewsdesk
---
 <p><em>"Tillsammans ska vi sätta modern, kreativ och effektiv PR på kartan", Kristofer Björkman</em><br><br><strong>Ny PR kategori med nya tävlingsvillkor har fått Newsdesk att gå in som sponsor av PR-katgorin i Guldägget. Ambitionen är inte att lusa ner tävlingen och galan med sin logo. Utan att tillsammans med Sveriges PR-kommunikatörer vara med att sätta modern, kreativ och effektiv PR på kartan i Sveriges största tävling i kommunikation. </strong><br><br>- Vi har alltid irriterat oss över att PR inte fått vara en del i Guldägget som vi anser vara den tveklöst största tävlingen i kommunikation i Sverige. När nu PR äntligen fått en egen kategori och i synnerhet mer ändamålsenliga spelregler, såg vi vår möjlighet att vara med och påverka. Vår ambition är att ge alla PR-kommunikatörer en ärlig chans att få kliva in i kommunikationens "hall of fame", och där ta PR till nya höjder med inget mindre än sina egna bidrag. Vi tror nämligen att PR-kategorin på Guldägget inte kommer bli något annat än summan av inlämnade bidrag, säger Kristofer Björkman, grundare till Newsdesk.<br><br>Därför inleder Newsdesk sitt engagemang i Guldägget med att bjuda in sina ca 5.000 kunder att vara med och tävla. Och påverka.<br><br>Bidragen ska lämnas in i form av en presentationsfilm på max 90 sekunder. Filmen ska tydligt beskriva bidraget. Filmen får inte innehålla någon form av resultat. Men de nya spelreglerna säger att exempelvis klipp och artiklar ska få användas för att tydliggöra den kreativa idén. Om bidraget eller delar av bidraget är digitalt ska en url bifogas i vid anmälan. Bidragen måste vara inlämnade senast den 23 januari. Och alla kan vara med; inte bara bidrag som producerats av byråer; utan alla som har "använt PR på ett relevant, kreativt och nyskapande sätt i egna, icke-köpta eller köpta kommunikationskanaler".</p>
<p><strong>Nytt forum för tävlingsbidrag på Newsdesk</strong></p>
<p>Parallellt med guldägget startar Newsdesk några öppna och kostnadsfria forum som ger alla möjlighet att visa upp sin PR, engagera sig och påverka. Med början i januari kommer vi ha startat en kanal på Newsdesk, där alla som vill kan ladda upp sina bidrag. Kostnadsfritt. Oavsett om de är med i Guldägget eller inte. Vi har också registrerat en blogg och ett socialt nätverk; alla under namnet "PR Guld".</p>
<p>Det är ännu inte helt klart hur det ska interagera med varandra. Det vi först i januari. Men vårt syfte är liksom guldäggets glasklart:</p>
<p>"...att lyfta fram Sveriges mest kreativa och bästa kommunikationslösningar och föra svensk kommunikation framåt. Den kreativa standarden ska höjas. Det ska inspirera och ge mod till en hel bransch. Kommunikationsskapare ska vilja anstränga sig ännu mer och näringslivet ska uppleva den avgörande betydelsen av god kommunikation."<br><br>För mer information:<br>Kristofer Björkman<br>0707758992<br>kristofer@newsdesk.se<br><br>PR-kommunikatörer <a href="http://www.guldagget.se/T%C3%A4vla.aspx?p=9206669772155656209">anmäler sig här</a>.<br>Instruktioner för hur man tävlar <a href="http://www.guldagget.se/T%C3%A4vla.aspx?p=7443938388488969657">hittar man här</a>.<br>Den som vill ha löpande information och tips om Guldägget, kan läsa www.guldaggsbloggen.se<br>All annan info om Guldägget hittar du på www.guldagget.se</p>

