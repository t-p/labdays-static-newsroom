---
layout: post
title: "ECPAT får stöd från oväntat håll, för många apor i Sverige"
date: 2006-06-02 09:00:00 +0200
categories: Mynewsdesk
---
 Nyhetsbyrån Newsdesk skänker 50% av intäkterna under sommaren till den ideella organisationen ECPAT som arbetar mot trafficking, barnpornografi och barnsexturism.

-Vi är berörda av den allt mer bisarra situationen där allt för många blundar för problemen med barnsexhandel, något som ECPAT illustrerar med de tre aporna - den döva, den blinda och den stumma, säger Peter Ingman, VD på Newsdesk.

I år är det 10 år sedan Världskongressen mot Kommersiell Sexuell Exploatering av Barn hölls i Stockholm, då regeringsrepresentanter från 122 länder antog en internationell handlingsplan för bekämpade av barnsexhandel.

Det är i år också 10 år sedan ECPAT Sverige (www.ecpat.se) grundades som en ideell förening för att verka för att handlingsplanen mot barnsexhandel som Världskongressen antog, genomförs maximalt i Sverige.

ECPAT Sverige har med små resurser och hårt arbete lyckats genomföra många positiva förändringar och fört upp frågorna kring trafficking, barnpornografi och barnsexturism på den politiska dagordningen.

"ECPAT gör ett fantastiskt arbete för att bekämpa och förebygga en form av exploatering som många helst vill blunda för eller som de inte tror svenskar bidrar till. För oss känns det viktigt att dra vårt strå till stacken och för att stötta ECPATs fortsatta arbete har vi valt att skänka hälften av våra intäkter vi får från de företag, organisationer och myndigheter som väljer att bli kunder hos Newsdesk i sommar. Om vi därigenom också kan uppmuntra andra företag att själva ta ett större socialt ansvar genom att aktivt stötta olika ideella organisationer och initiativ på liknande sätt så vore det naturligtvis oerhört positivt", säger Peter Ingman, VD på Newsdesk.

-"För oss på ECPAT är Newsdesks initiativ ett utomordentligt bevis för att ett ungt tillväxtföretag kan vara nytänkande också när det gäller sin syn på sitt sociala ansvar. Om fler företag, stora som små, skulle våga ta ställning och känna samma patos, så tror vi att det skulle ha en mycket positiv inverkan på de faktiska resultat som vi kämpar för att uppnå", säger Helena Karlén, Generalsekreterare för ECPAT Sverige.

Newsdesks donation kommer att överräckas till ECPAT i samband med ECPAT Sveriges 10-årsjubileum den 27 augusti 2006 i Kungsträdgården i Stockholm.


För mer information, kontakta:

Peter Ingman
VD, Newsdesk
Tel: 08  644 89 50
Mobil: 070  529 41 79
E-post: peter@newsdesk.se

Helena Karlén
Generalsekreterare, ECPAT Sverige
Tel: 08 611 99 34
E-post: helena.karlen@ecpat.se


Mer om Newsdesk

Newsdesk (www.newsdesk.se) är en nyhetsbyrå som hjälper drygt 4 000 journalister och alla ledande redaktioner i Sverige med skräddarsydd bevakning av pressinformation från över 2 300 svenska företag, organisationer och myndigheter. 

Newsdesk hjälper också hundratals företag med att förmedla sin pressinformation till rätt journalister och redaktioner på ett kostnadseffektivt sätt.

Mer om ECPAT

ECPAT (www.ecpat.se) är en partipolitiskt, religiöst och kulturellt obunden ideell organisation som arbetar för barnens rättigheter och mot kommersiell sexuell exploatering av barn. ECPAT startade sin verksamhet i Sverige 1996, då den första världskongressen mot kommersiell sexuell exploatering av barn ägde rum i Stockholm. ECPAT finns idag representerat i 70 länder.

ECPAT har sedan starten arbetat aktivt för att stoppa t ex trafficking, barnpornografi och barnsexturism. 1999 lyckades ECPAT också få igenom en grundlagsförändring i Sverige, som gör det olagligt att inneha barnpornografi. 

ECPAT Sverige arbetar idag med bl a resebranschen för att bekämpa barnsexturismen och med Internetleverantörer för att blockera och stoppa spridningen av barnpornografi. Dessutom stöder ECPAT International många olika initiativ för att rehabilitera barn som utnyttjats sexuellt i kommersiellt syfte.

