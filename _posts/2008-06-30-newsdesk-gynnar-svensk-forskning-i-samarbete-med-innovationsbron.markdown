---
layout: post
title: "Newsdesk gynnar svensk forskning i samarbete med Innovationsbron"
date: 2008-06-30 21:38:00 +0200
categories: Mynewsdesk
---
 <p><strong>Newsdesk och Innovationsbron Väst har nyligen inlett ett PR-samarbete för inkubatorer i Västsverige och deras medlemsföretag. Projektet skall förbättra villkoren för nystartade, forsknings- och innovationsbaserade tillväxtföretag genom att skapa förutsättningar för en effektiv PR-kommunikation.</strong></p>
<p>Via Newsdesks söktjänst för pressinformation kan inkubatorer såväl som enskilda företag nå ut med all sin pressinformation till journalister, redaktioner, bloggare och andra intressenter med stort inflytande på företagens marknad. Samarbetet innebär också att utbilda och stödja entreprenörer i modern PR-kommunikation, från framtagande av informationsmaterial till spridning i relevanta kanaler.</p>
<p>- För oss är det här samarbetet ordentligt inspirerande, vi ser åtskilliga exempel på hur entreprenörer lyckats göra sig hörda via Newsdesk och fått tusentals läsare på sina nyheter. Det har flera gånger varit avgörande fär att få försäljningen att rulla igång eller intresserade investerare att höra av sig. Det är underbart att kunna följa dessa företag på vägen till framgång och och därmed bidra till ett positivt entreprenörsskap i Sverige. Peter Ingman, VD på Newsdesk AB.</p>
<p>- Vi har sökt PR-aktörer som både kan dagens medielandskap och som förstår tillväxtföretagens behov. Vi känner att Newsdesk uppfyller våra krav på kompetens och personligt engagemang och det ska bli väldigt spännande att se frukten av detta arbete i höst. Dick Eriksson, VD Innovationsbron Väst.</p>
<p>Samarbetet inkluderar till en start ett tiotal inkubatorer i Västsverige, med dryga 550 företag anslutna som kommer att kunna ta del av ramavtalet. Samarbetet förväntas utöka till Innovationsbrons övriga regioner under året.</p>
<p>För mer information, kontakta:</p>
<p>Newsdesk - Peter Ingman,</p>
<p>Mail: peter@newsdesk.se, Tel: 08-644 89 51</p>
<p>Innovationsbron  - Dick Eriksson,</p>
<p>Mail: dick.eriksson@innovationsbron.se. Tel: 0709-66 31 99</p>
<p><br><strong>Om Innovationsbron</strong><br>Innovationsbron AB - Nya affärer ur forskning och innovation. <br>Innovationsbron arbetar i tidiga utvecklingsskeden med kommersialisering av forsknings- och kunskapsrelaterade affärsidéer genom rådgivning, projekt- och företagsutvecklingsaktiviteter, ledarskapsutveckling, inkubatorer och tidig finansiering. Innovationsbron finansierar och utvecklar inkubatorer så att dessa blir affärsmiljöer som föder fram nya svenska tillväxtfokuserade företag. Innovationsbrons vision är att Sveriges inkubatorer ska vara de mest effektiva aktörerna för att skapa nya affärer ur svensk forskning och utveckling.</p>
<p>I inkubatorerna sker en dynamisk affärsutvecklingsprocess där tidig finansiering kompletteras med affärskompetens och entreprenöriellt engagemang. Inkubatorerna erbjuder tillväxtfokuserade team tillgång till kapital för fortsatt utveckling, och bidrar med affärscoachning, nätverk, kundkontakter, teamkomplettering och annat som gynnar en snabbare tillväxt.</p>
<p><br><strong>Om Newsdesk</strong><br>Newsdesk är Sveriges största söktjänst för pressinformation. Newsdesk förmedlar företagsnyheter från näringsliv och offentlig sektor till 10.000-tals journalister och 100.000-tals andra inflytelserika personer varje dag. Journalisterna bevakar, söker, och prenumererar på exakt den information de är intresserade av, och företagen når enkelt och effektivt ut till alla dem som har inflytande på deras marknad. Sammantaget läser uppåt 500.000 besökare nära 1 miljon sidor på Newsdesk varje månad.</p>
<p>Newsdesks affärsidé är att effektivisera företagens PR-kommunikation med utgångspunkt från modern informationsteknologi. Visionen är att bli bäst i världen på detta. Idag finns ingen annan distributionstjänst som förmedlar pressinformation lika brett och träffsäkert som Newsdesk.</p>

