---
layout: post
title: "Newsdesk håller obegripligt seminarium om pr age rank under Guldäggsveckan"
date: 2009-03-20 11:52:00 +0100
categories: Mynewsdesk
---
 <p><strong>Den 1 april mellan kl. 12.00-14.00 slår Newsdesk upp dörrarna till "<a href="http://advertising.microsoft.com/sverige/guldagget2009-newsdesk">Ett obegripligt seminarium om pr age rank</a>" under Guldäggsveckans skälvande slutskede.</strong></p>
<p>Seminariet har fått sitt namn från det faktum att Newsdesk tillsammans med Wenderfalck kommer att tråckla sig igenom ett medielandskap i så pass kraftig utveckling och förändring att det mångt och mycket kommer att te sig fullkomligt obegripligt.</p>
<p>För vad kan man annars kalla en miljard internetanvändare där publiken är mediet, och mediet publiken; där målgruppen står för det kreativa och medievalet kallas pagerank? "För Google har inga känslor", som Stefan på Wenderfalck brukar säga.</p>
<p>- Det blir ett lite annorlunda seminarium och vi tror att vår hemliga gäst kommer att få publiken att känna sig mer involverad än vanligt, säger Pernilla Åström, projektledare på Newsdesk.<br><br>Och någonstans mitt i allt detta låter vi besökarna tjuvkika på Nokias vägval i denna möjligheternas djungel.<br><br>I ensemblen ser vi bland andra: <strong>Oskar Södergren</strong>, informationschef på Nokia, <strong>Stefan Hyttfors</strong>, grundare och kreativ ledare på Wenderfalck, <strong>Kristofer Björkman</strong>, grundare och affärsutvecklare på Newsdesk.</p>
<p>Seminariet är kostnadsfritt och hålls på Rival i Stockholm. Alla är välkomna.</p>
<p>De som inte har möjlighet att närvara kommer kunna följa seminariet i direktsändning i <a href="/pressroom/newsdesk">Newsdesk pressrum</a>, samt twitterflöde på <a href="http://guldsnack.se/">guldsnack.se</a>.<a href="http://advertising.microsoft.com/sverige/guldagget2009-newsdesk"></a></p>
<p><a href="http://advertising.microsoft.com/sverige/guldagget2009-newsdesk">Anmäl dig här</a>.</p>
<p>Guldäggsveckan arrangeras av Sveriges Reklamförbund. Se <a href="http://guldagget.se/Guld%C3%A4ggsveckan.aspx?p=4464898043633282071">hela programmet</a>.</p>
<p><br><br>Kontakt Newsdesk: Pernilla Åström, pernilla@newsdesk.se, 08-50900206</p>
<p>Kontakt Wenderfalck: Stefan Hyttfors, Stefan@wenderfalck.se, 0733-676681</p>

