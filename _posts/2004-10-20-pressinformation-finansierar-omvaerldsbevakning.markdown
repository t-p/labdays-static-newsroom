---
layout: post
title: "Pressinformation finansierar omvärldsbevakning"
date: 2004-10-20 08:15:00 +0200
categories: Mynewsdesk
---
 Newsdesk erbjuder 20.000 journalister fullständig bevakning av 700 ledande medier på Internet och finansierar tjänsten med pressinformation från företag. 
Därmed vänder Newsdesk upp och ner på affärsmodellen för traditionell omvärldsbevakning.

Newsdesk lanserar nu en ny tjänst som gör att alla Sveriges journalister kan bevaka 700 ledande medier (varav 500 svenska) i obegränsad omfattning och helt utan kostnad. 

- Den nya tjänsten ligger i linje med vår mission att förmedla information till journalister på ett för dem så effektivt och ändamålsenligt sätt som möjligt, förklarar Kristofer Björkman, grundare av Newsdesk. 
- Vi vet att många av journalisterna idag är mycket pressade såväl ekonomiskt som tidsmässigt, och är i stort behov av ett billigt och effektivt verktyg för grundläggande research.

Istället för att ta betalt av journalisterna så finansieras tjänsten med pressinformation. När journalister söker efter ett ämne eller liknande i svenska medier, presenteras resultatet med pressmeddelanden som även de matchar sökningen. Vad som är artikel och vad som är pressmeddelande, framgår dock klart och tydligt.

Enligt en kvalitativ undersökning, där 17 journalister deltog, ansåg majoriteten av dessa att pressinformationen på den nya tjänsten inte upplevdes störande. Tvärtom upplevdes de som relevanta för den sökning de gjort och levererade i de flesta fall värdefull information.  

Den nya tjänsten har integrerats med Newsdesks befintliga tjänster. Däribland Sveriges största söktjänst för pressinformation, där 3500 journalister idag bevakar pressinformation från 1300 företag. 

Sammantaget medför detta att journalisterna nu kan bevaka 1800 svenska nyhetskällor på Newsdesk helt utan kostnad. 

- Jag tror och hoppas att Newsdesk inom kort kan bli journalisternas populäraste tjänst för att snabbt och effektivt hålla sig ajour med vad som händer i deras omvärld, tillägger Kristofer 

För att journalister ska kunna utnyttja Newsdesks tjänster krävs registrering. Registreringen är enkel och kostnadsfri.

För mer information:
Kristofer Björkman 		
grundare, Newsdesk 	
08-644 89 52, 070 775 89 92 		
kristofer@newsdesk.se 			

Newsdesk AB är Sveriges ledande sökverktyg för pressinformation.
Varje dag bevakar 3500 journalister 1300 pressrum på Newsdesk.
Mer information om Newsdesk finns på www.newsdesk.se.

