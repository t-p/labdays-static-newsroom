---
layout: post
title: "Almedalsveckans evenemangsnyheter på Newsdesk och Makthavare.se."
date: 2009-07-01 11:00:00 +0200
categories: Mynewsdesk
---
 <p><strong>Almedalsbloggen och </strong><strong>Newsdesk publicerar Almedalsveckans evenemangsnyheter på Makthavare.se. Företagen bjuds också in att själva publicera sina nyheter. Inte bara under Almedalsveckan utan året om.</strong></p>
<p>Alla evenemang som rör Almedalsveckan publiceras på Makthavare.se. Deltagare under Almedalsveckan kan sedan tidigare direktsända sina evenemang via Newsdesk, samt publicera rapporter och undersökningar, sakkunniga eller bilder från sina seminarium. Nu kan de även få sina evenemang publicerade på Almedalsveckans största moderna Media.</p>
<p>En av anledningarna till samarbetet mellan Newsdesk och Almedalsbloggen, som kommer att utvecklas till hösten, är att man vill uppmuntra företagen till att kommunicera mer. Ofta sitter företag på väldigt intressanta nyheter som man inte kommunicerar ut av osäkerhet att de inte passar in i den traditionella pressmeddelandeformen. Företagen delar också synen att man inte bör utestänga bloggare eller frilansande journalister utan även bjuda in dessa professionella berättare som är oerhört viktiga opinionsbildare idag.</p>
<p>Almedalsbloggen är i sig självt ett bevis på bloggarens inflytande. Almedalsbloggen har sedan startade 2006 varit en viktig informationskälla för alla aktörer som deltar under almedalsveckan och har verkat för att fördjupa bevakningen av hela den bredd av seminarier och aktiviteter som sker i Visby. Sedan i mars i år driver man tillsammans med Focus Makthavare.se, med det blygsamma målet att bli den ledande politiska platsen i Sverige under 2009, enligt <a href="http://www.makthavare.se/makt/Magnus%20Ljungkvist/">Magnus Ljungkvist</a> som är en av grundarna till Almedalsbloggen. Under Almedalsveckan 2008 bevakade Almedalsbloggen 53 evenemang, av totalt 662 i kalendariumet. I år släpps företagen in att själva publicera nyheter kring sina evenemang (i år över 1000 st).</p>
<p>Evenemangen publiceras på Makthavare.se via Newsdesk, ett PR-verktyg med Sveriges bredaste distributionsnätverk för pressinformation. Med möjlighet för opinionsbildare och politiskt intresserade att läsa och sprida företagens egna pressreleaser, mindre nyheter, dokument, kontaktpersoner, bilder, videos osv.</p>
<p>Genom att publicera via Newsdesk, framför att lämna in sin information i form av pressmappar/fysiska pressmeddelanden till presscenter, gör man sin information tillgänglig för journalister över hela världen - oavsett om man är ackrediterad och på plats i Visby eller ej. Nyheterna är tillgängliga för alla och förmedlas via ledande söktjänster på webben som google, via branschmedia och via tusentals sökningar och bevakningar på politik och samhällsfrågor.</p>
<p>Arrangörerna kan själva kontinuerligt uppdatera och publicera sina nyheter och annat material. På detta sätt kan vi låta arrangörerna själva "bevaka" sina seminarier. De kan bl a:</p>
<ul>
<li>publicera sina evenemang på Makthavare.se</li>
<li>livesända sitt seminarium på Newsdesk.se</li>
<li>publicera presentationer och bilder från seminarium </li>
<li>publicera rapporter/undersökningar och övr dokument</li>
<li>publicera aktuella sakkunniga som finns tillgängliga under Almedalsveckan</li>
<li>registrera ett kostnadsfritt pressrum och publicera obegränsat under 30 dagar</li>
</ul>
<p>Läsarnas kommentarer och även bloggar som skrivit om nyheten visas på Newsdesk.</p>
<p>Bevakning av pressinformation rörande Almedalsveckan sker via <a href="/signup/journalist" title="bevakningsprofil">bevakningsprofil</a> eller <a href="/search/pressreleases?type_of_medias=Pressrelease&amp;subjects=5172&amp;query=&amp;date_mode=between&amp;date_start=&amp;date_end=&amp;date_on=&amp;subject=383&amp;subject_child=5172&amp;g_region=" title="sökning">sökning, som går att spara som rss</a>. En särskild kategori finns på Almedalsveckan, under politik. Just nu har Newsdesk 2509 journalister plus 523 redaktionsdeskar som bevakar nyheter inom politik.</p>
<p>Läs mer om <a href="/info">Newsdesk</a> och <a href="http://www.makthavare.se/omoss/">Makthavare.se</a>.</p>

