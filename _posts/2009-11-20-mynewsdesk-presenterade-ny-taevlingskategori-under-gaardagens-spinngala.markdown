---
layout: post
title: "MyNewsdesk presenterade ny tävlingskategori under gårdagens Spinngala"
date: 2009-11-20 18:21:00 +0100
categories: Mynewsdesk
---
 <p><strong>Igår avgjordes Spinn 2009. Som ny huvudpartner gav MyNewsdesk en teaser på nästa års nya tävlingskategori, den "kampanjlösa kategorin". MyNewsdesk hade också hand om pressloungen med vinnarfotografering. Bilder och filmer från galan finns tillgängliga under fredagen.</strong></p>
<p>Alla vinnare finns publicerade på <a href="/se/pressroom/spinn">Spinns pressrum</a> på MyNewsdesk.com. Alla filmer med vinnarintervjuer publiceras på Spinns pressrum under fredagskvällen. Vinnarintervjuerna gjordes i samarbete mellan <a href="http://www.mslworldwide.com/">MS&amp;L</a>, <a href="http://www.unitedmediagroup.se/">UMG</a> och <a href="http://www.opacity.se/">Opacity</a> i MyNewsdesk Presslounge.</p>
<p>Vi har även lagt upp lite av våra mingelbilder nedan.</p>
<p>Under galan fick vi en kort presentation av nästa års nykomling bland tävlingskategorinerna. I samarbete mellan Spinn och MyNewsdesk instiftas ett kampanjoberoende pris som belönar ett genomgående PR-arbete under året. Se MyNewsdesks något annorlunda <a href="/se/pressroom/newsdesk/video/list">presentation</a> här. Den som avgör vem vinnaren är i den nya kategorin är inte juryn, utan målgruppen själv. En mer utförlig beskrivning av kategorin kommer inom kort.</p>
<p>Guldvinnarna med motiveringar:</p>
<p><strong>B2B</strong></p>
<p><strong>Gastronomi Sverige och Prime PR för Matsilvret.</strong></p>
<p>Genom att öka spänningen i en tävling på sparlåga fick man investerarna att öppna ögonen - och plånböckerna. En smart, snygg och väl utförd kampanj, från startblocken till målsnöret.</p>
<p><strong>Digital<br></strong></p>
<p><strong> Nordisk Film och Prime PR för Kenny Begins.</strong></p>
<p>Genom att tidigt engagera målgruppen och låta dem sprida budskapet, lyckades man ge varumärket eget liv på nätet - i dubbel bemärkelse. Med en briljant användning av digitala medier blev det enkelt för fansen att återuppta kontakten med en gammal bekant från en galax långt, långt borta.</p>
<p><strong>Experiential Marketing</strong></p>
<p><strong>Bibendum och AWB för Grolsch Block Party.</strong></p>
<p>Genom långsiktigt arbete har man lyckats positionera varumärket hos en erkänt svårflörtad publik. Vinnaren har skapat en bred undergroundrörelse som har spridits utanför Sveriges gränser, till nya kvarter.</p>
<p><strong>Integrerad</strong></p>
<p><strong>LAFA och Ester för "Vart tar 100000 kondomer vägen i sommar?"</strong></p>
<p>Genom en smart mix av kanaler fanns man ständigt hos målgruppen, i buskar och snår och bland blommor och bin. Nyfikenheten kittlades och en obekväm situation vändes till något lustfyllt att berätta om.</p>
<p><strong>WOM</strong></p>
<p><strong> ÅF och Jung, Peacock &amp; Lonely Duck för Welcome to the List.</strong></p>
<p>Genom att exkludera de allra flesta lyckades man nå exakt dem man sökte. En listig kampanj som visar på klockren insikt om vad som skapar buzz i målgruppen.</p>
<p><strong>Konsument </strong></p>
<p><strong>Pernod Ricard och Jung Relations för Pärlan.</strong></p>
<p>Genom att gå till botten med problemet och skapa något helt nytt visade man att kommunikation även kan handla om affärsutveckling. Ett traditionstyngt beteende kryddades med modern elegans.</p>

